---
id: 43
title: Uscire dalla Comfort Zone per ottenere più successo
date: 2015-01-09T09:11:25+00:00
author: musikele
layout: post
guid: http://michelenasti.com/?p=43
permalink: /2015/01/uscire-dalla-comfort-zone-per-ottenere-piu-successo/
dsq_thread_id:
  - "3958634001"
categories:
  - Italiano
tags:
  - comfort zone
  - ispirazione
---
[<img class=" full-width alignnone wp-image-45 size-full" src="https://i1.wp.com/michelenasti.com/wp-content/uploads/2015/01/ribot-divano-in-pelle-berto-salotti.jpg?fit=600%2C428" alt="ribot-divano-in-pelle-berto-salotti" srcset="https://i1.wp.com/michelenasti.com/wp-content/uploads/2015/01/ribot-divano-in-pelle-berto-salotti.jpg?w=600 600w, https://i1.wp.com/michelenasti.com/wp-content/uploads/2015/01/ribot-divano-in-pelle-berto-salotti.jpg?resize=300%2C214 300w" sizes="(max-width: 600px) 100vw, 600px" data-recalc-dims="1" />](https://i1.wp.com/michelenasti.com/wp-content/uploads/2015/01/ribot-divano-in-pelle-berto-salotti.jpg)

Sto leggendo un libro interessantissimo su come costruire un Personal Brand, di Frédéric Harper (visitate il suo sito [outofcomfortzone.net](http://outofcomfortzone.net/)).

L'idea principale del libro, che l'autore ha ripetuto un milione di volte e sono appena al capitolo 6, è che chiunque può costruirsi un Personal Brand, ossia fare un marchio con se stesso. In realtà il marchio già ce l'abbiamo, basta chiedere ai nostri colleghi/amici per scoprire che un'idea su di noi già c'è. Quindi il libro è principalmente su come portare questo nostro &#8220;brand&#8221; al next level, per raggiungere gli ambiziosi risultati che ci proponiamo: avanzamento di carriera, più soldi, il lavoro dei sogni, etc.

Non mi soffermerò troppo sul libro, perché scriverò altri articoli a riguardo, oggi parlerò della **Comfort Zone**: sapete cos'è? E' quella &#8220;sfera&#8221; di atteggiamenti, comportamenti, e situazioni che ci fanno sentire a nostro agio. Ad esempio, se per lavoro ho sempre fatto il programmatore, mi sentirei a mio agio a diventare uno speaker per le conferenze? O team leader? O Project Manager? Ecco, sono sicuro che se ve lo proponessero su due piedi, la risposta di molti è tra il &#8220;no&#8221; e il &#8220;ci devo pensare&#8221;.

Il brutto è che finché siamo incatenati nella nostra comfort zone, ci sentiamo ovviamente rassicurati dal fatto che faremo cose che già sappiamo fare, e pensiamo che per uscire da questa sfera bisogna essere dei super esperti nell'ambito di destinazione.

Sorpresa: non serve essere dei super esperti. E' difficile trovare superstar di livello galattico, quindi esistono persone disposte a concedervi un giro fuori dalla vostra comfort zone, a patto che voi vogliate mettercela tutta. Loro vi danno fiducia (sanno benissimo che è una cosa che non avete mai fatto!), voi non dovete cercare alibi: dovete imparare in fretta, e molto spesso è così che accade, anche senza che ci sia io a consigliarvelo.

Quando nella mia azienda si è aperta la possibilità di occupare il ruolo di [Scrum Master](http://it.wikipedia.org/wiki/Scrum_%28informatica%29),  mi ci sono buttato a capofitto. Non tanto perchè lo sapessi fare (lo avevamo appena adottato!) ma l'idea di fare qualcosa di nuovo mi eccitava terribilmente. Non è stato un percorso facile, in due anni ne ho combinate di cotte e di crude, però è qualcosa che ora ho nel mio bagaglio di esperienze e se dovesse capitare un'altra occasione, non mi sentirei a disagio. E' questo che chiedo anche a voi! Appena c'è un'occasione che vi piace, proponetela al vostro manager, vedete che ne pensa di affidare quel compito proprio a VOI.

[<img class=" size-medium wp-image-44 aligncenter" src="https://i1.wp.com/michelenasti.com/wp-content/uploads/2015/01/wherethemagichappens-300x182.jpg?fit=300%2C182" alt="wherethemagichappens" srcset="https://i0.wp.com/michelenasti.com/wp-content/uploads/2015/01/wherethemagichappens.jpg?resize=300%2C182 300w, https://i0.wp.com/michelenasti.com/wp-content/uploads/2015/01/wherethemagichappens.jpg?w=650 650w" sizes="(max-width: 300px) 100vw, 300px" data-recalc-dims="1" />](https://i0.wp.com/michelenasti.com/wp-content/uploads/2015/01/wherethemagichappens.jpg)

le cose fighe accadono proprio lì, fuori dalla nostra comfort zone. **Se facciamo sempre le solite cose, verremo pagati sempre allo stesso modo.** Se vogliamo spezzare questa catena, conviene buttarsi a capofitto!

Che peccato averlo capito solo ora.