---
paginate: true
comments: true
author: musikele
title: 'Batman ha ispirato il ... Comic Sans: storia di un Font che tutti odiano'
category: Italiano
layout: post
date: 2017-12-01 00:00:00 +0000
tags:
- comic sans
- font
- storia
- vincent connaire
- microsoft
- microsoft bob
- design
header-img: "/images/ComicSans.gif"
---
La storia che sto per raccontarvi riguarda uno degli aspetti più _mitologici_ dell'informatica intera: il **Comic Sans**, il carattere più odiato in assoluto, ma allo stesso tempo uno dei più usati al mondo.

## L'inizio: Microsoft Bob

[Microsoft Bob](https://it.wikipedia.org/wiki/Microsoft_Bob "Microsoft Bob") meriterebbe un articolo a parte, in quanto fu uno dei primi progetti di Microsoft gestiti direttamente da Melinda Gates (la moglie di Bill) e, contemporaneamente, uno dei progetti più fallimentari.

![]({{ site.baseurl }}/images/bobhome1p.png)

L'idea dietro a Bob era di creare un'interfaccia alternativa a Windows 3.1 e Windows 95, un'interfaccia che fosse giocosa, facile da usare per gli utenti che non avevano dimestichezza coi computer, come gli anziani.

Si navigava all'interno di questo salone di casa, e per leggere un libro si cliccava sul libro, così come per aprire il calendario, etc.

In fin dei conti l'idea era carina, ma aveva un grande problema: dietro un'interfaccia così giocosa il font utilizzato è un vetusto Times New Roman. brutto eh?

_(siamo segretamente convinti che sia stato questo il vero motivo dell'insuccesso commerciale.)_

## Vincent Connaire: l'uomo che progettò Comic Sans

[Vincent Connaire](https://en.wikipedia.org/wiki/Vincent_Connare "Vincent Connaire") è un designer che nel 1993 iniziò a lavorare per Microsoft.

Connaire entrò subito in contatto col team di Microsoft Bob e fece notare che un'interfaccia così giocosa non poteva avere un font tanto serio, quindi propose di ideare un font più uniforme allo stile comunicativo di Bob.

L'idea fu inizialmente accettata e Connaire si ispirò ai fumetti che amava di più, tra cui un [Batman - The dark knight returns](https://en.wikipedia.org/wiki/The_Dark_Knight_Returns "Batman - The dark knight returns") del 1986 che aveva sulla sua scrivania. I caratteri dei fumetti generalmente vengono disegnati a mano, e fanno parte del processo di creazione. Il processo artigianale che c'è dietro a ogni dialogo di un fumetto fa sì che nessuno, fino ad oggi, si sia mai lamentato dei font dei fumetti.

Qui sotto riportiamo una tavola di Batman, per farvi capire da dove nasce l'ispirazione.  
![]({{ site.baseurl }}/images/batman-begins-1986.jpg)

\(Vi ricordo che all'epoca Internet non c'era, o meglio esisteva da 1 anno: molto difficile trovare ispirazione on line. Io ricordo che dovetti installare non solo Netscape ma anche i driver TCP/IP a mano, coi floppy, su Windows 3.1).

## Il Comic Sans

Fu così che nacque il Comic Sans, un carattere fortemente ispirato ai fumetti, che però non dovete MAI utilizzare se volete disegnare fumetti per professione, pena il licenziamento.

![]({{ site.baseurl }}/images/ComicSans.gif)

Tuttavia, quando il font era ormai pronto, **il team di Microsoft Bob lo scartò**: non perchè fosse brutto, bensì perchè il progetto era ormai quasi completato e **tutte le textbox erano state ottimizzate per il Times New Roman**. Modificare il font significava entrare in ogni possibile textbox e aggiustarle per rendere il testo visualizzabile correttamente, cosa non proprio praticabile (all'epoca non esistevano reponsive design -- la risoluzione "normale" era 800x600, credo...).

Quindi, se il Comic Sans non venne al mondo tramite Microsoft Bob, come si è diffuso?

## Come è diventato il font più conosciuto al mondo: 3D Movie Maker

In un'epoca in cui Microsoft aveva il monopolio totale di ogni cosa fosse installata sui vostri pc, i programmatori di un altro progetto Microsoft decisero di usare il Comic Sans per le vignette di aiuto di un software chiamato **3D Movie Maker**, un applicativo per bambini che permetteva di inserire personaggi in un ambiente virtuale (nel 1995, eh!).

![]({{ site.baseurl }}/images/3dmoviemaker.jpg)

Su youtube esistono dei filmati che mostrano [3D Movie Maker in azione]().

Da quel momento in poi, l'ascesa di Comic Sans fu inarrestabile: fu inserito in **Windows 95**, fu uno dei caratteri di default di **Microsoft Publisher** e del neonato **Internet Explorer 3.0**.

Il Comic Sans è stato usato in molte situazioni sconvenienti. Ad esempio, il font stato usato per il testo di un memoriale di guerra olandese, oppure ai lati delle ambulanze, nei post di un blog di legge, e nei CV. In rete esistono centinaia di pagine sull'uso sconveniente del font, ad esempio su [BuzzFeed](https://www.buzzfeed.com/sophiegadd/absolutely-beautiful-examples-of-comic-sans-in-the-wild?utm_term=.brjVv42rMK#.pmnvYMPbkN).

Io personalmente posso dirvi di aver sostenuto **esami all'università** la cui traccia era scritta in Comic Sans.

## E ora?

Beh, dovrebbe esservi chiaro, non dovete usarlo. Per. nessun. motivo. al. mondo.

Ci sono pochissimi motivi per cui dovreste usare il comic sans, e ve li elenco qui:

* Se la vostra audience ha meno di 2 anni
* Se la vostra audience è composta da **dislessici**. E' infatti stato studiato che i dislessici trovano più facile leggere il comic sans rispetto agli altri font.

Questo articolo non sarebbe mai nato senza il primo capitolo di un libro che purtroppo ho perso in aereo: [Sei proprio il mio Typo, di Simon Garfield](http://amzn.to/2zDrYID "Sei proprio il mio Typo ").

[![]({{ site.baseurl }}/images/seproprioilmiotypo.jpg)](http://amzn.to/2zDrYID)

Per altre storie bizzarre sui font, questo è il libro che fa per voi ;)