---
id: 439
title: I tre pilastri per migliorare la propria carriera
date: 2015-11-18T18:09:10+00:00
author: musikele
layout: post
guid: http://michelenasti.com/?p=439
permalink: /2015/11/i-tre-pilastri-per-migliorare-la-propria-carriera/
dsq_thread_id:
  - "4330380108"
categories:
  - Italiano
tags:
  - aspirazioni
  - asset
  - carriera
  - lavoro
  - linkedin
  - Reid hoffman
---
Ovviamente non parlo secondo me, eh. Ma secondo **Reid Hoffman**, fondatore di LinkedIn, investitore in tante altre startup, e uomo anche un pò fortunello in verità (si é trovato nel posto giusto e al momento giusto più volte nella sua vita).

[<img class="aligncenter size-full wp-image-441" src="https://i1.wp.com/michelenasti.com/wp-content/uploads/2015/11/startup-of-u.jpg?fit=312%2C500" alt="startup-of-u" srcset="https://i1.wp.com/michelenasti.com/wp-content/uploads/2015/11/startup-of-u.jpg?w=312 312w, https://i1.wp.com/michelenasti.com/wp-content/uploads/2015/11/startup-of-u.jpg?resize=187%2C300 187w" sizes="(max-width: 312px) 100vw, 312px" data-recalc-dims="1" />](https://i1.wp.com/michelenasti.com/wp-content/uploads/2015/11/startup-of-u.jpg)

Hoffman ha scritto un libro, [Startup Of You](http://amzn.to/2mstZED) (in italiano: [Teniamoci in contatto](http://amzn.to/2mssyFV)), in cui dà suggerimenti su come migliorare la propria carriera adottando gli stessi meccanismi analitici e decisionali che utilizzano le startup.

Dovreste già saperlo, ma le startup sono aziende allo stadio embrionale che implementano un'idea (spesso tecnologica e/o rivoluzionaria) e che puntano a fare tanti soldi, subito.

Chiaramente, non tutte le idee brillanti godranno di soldi sicuri. Anzi, per fare soldi servono soldi, e tutto si frapporrà tra voi e il successo. Diciamo che le probabilità di successo (o di arrivare a 5 anni) sono moooolto basse, ma se ce la fate, so' soldi. Leggete tra le righe: é facile fallire.

Torniamo al libro. Col tempo alcuni analisti hanno sviluppato una serie di _euristiche_ per minimizzare i rischi, basandosi principalmente sui risultati di chi ce l'ha fatta e chi non ce l'ha fatta. Il primo passo da fare per capire come muovere la propria carriera é... Capire a che punto é la propria carriera.

### &#8220;Dove mi trovo adesso?&#8221;

I tre pilastri su cui basare l'analisi sono:

  * **l'analisi degli asset**, ossia ciò che abbiamo o che già sappiamo fare.  Li distinguiamo in **hard assets**, ossia le vostre proprietà (soldi, computer, auto, etc...) e **soft assets**, ciò che sapete fare. Gli _hard asset_ sembrano superflui, ma quando si vuole investire sei mesi della propria vita per apprendere un nuovo skill, avere dei soldi da parte fa comodo. I _soft assets_, invece, é tutto ciò che non puoi scambiare direttamente per soldi: le abilità, le capacità individuali, etc. Sono sicuramente più importanti perché chi sceglie di pagare il vostro tempo per risolvere i suoi problemi lo fa sulla base dei vostri soft assets. Una parte importante consiste dunque nel saper _comunicare efficacemente_ questi asset agli altri.
  * **aspirazioni e valori**. Le aspirazioni e i valori sono quel che conta davvero per voi nella vita : i desideri più profondi, le idee, gli obiettivi, e la vostra visione del futuro, a prescindere da quel che accade nel mondo esterno. Le aspirazioni sono importanti perché, se lavorate per esse, lavorerete di più e con maggior qualità senza sentirne la fatica. 
  * **la realtà del mercato**.  É inutile conoscere esotici linguaggi di programmazione se non vi é richiesta. Un prodotto non farà soldi senza clienti disposti a comprarlo, anche se ha un bel design (questa la dovrei spiegare a certi amici...). Contemporaneamente, i vostri asset e le vostre aspirazioni non vi daranno un vantaggio se non c'é un mercato disposto a pagare per loro.

Se vi state domandando quali sono i vostri asset, aspirazioni, e il vostro mercato, bene: state facendo un ottimo esercizio per analizzare il vostro futuro. Ricordatevi però che l'analisi deve essere messa in relazione con il **vostro** mondo, non con tutto il mondo. Non dovete essere i migliori chef dell'universo, spesso basta esserlo in città.

### Esercizi

Provate a scrivere la seguente frase, magari su Linkedin: &#8220;grazie a [elenco di capacità, skill, etc] posso fare [tipo di lavoro professionale] meglio di [altri tipi di professionisti nel mio settore]&#8221;.

Buon lavoro!