---
id: 435
title: 'React.js day a Napoli: impressioni'
date: 2015-11-17T13:30:16+00:00
author: musikele
layout: post
guid: http://michelenasti.com/?p=435
permalink: /2015/11/react-js-day-a-napoli-impressioni/
dsq_thread_id:
  - "4326507541"
categories:
  - Italiano
tags:
  - angular
  - eventi
  - javascript
  - napoli
  - react
  - reactjs
---
Hi all,
  
Ieri ho partecipato al primo **evento su React** organizzato a Napoli, nella sede di Rework. I due speaker **[Gianluca Esposito](http://esposi.to)** e **[Davide Cerbo](https://www.linkedin.com/in/davidecerbo)** sono stati due miei colleghi e, oltre a salutarli, sono andato anche a sentire un po' di dissertazioni sul tema della UI _the-react-way_.

[<img class="alignnone size-full" title="wp-1447744161460" src="https://i2.wp.com/michelenasti.com/wp-content/uploads/2015/11/wpid-wp-14477441614602.jpg?w=920" alt="image" data-recalc-dims="1" />](https://i0.wp.com/michelenasti.com/wp-content/uploads/2015/11/wpid-wp-14477441614603.jpg)

[<img class="aligncenter size-full" title="wp-1447744190064" src="https://i0.wp.com/michelenasti.com/wp-content/uploads/2015/11/wpid-wp-14477441900642.jpg?w=920" alt="image" data-recalc-dims="1" />](https://i2.wp.com/michelenasti.com/wp-content/uploads/2015/11/wpid-wp-14477441900643.jpg)

I framework javascript sono diventati estremamente complessi e non si occupano più di disegnare div sullo schermo ma organizzano completamente il modo di lavorare del developer. Con le loro filosofie molto opinionate, ti insegnano qual è la _Strada_ che un bravo sviluppatore deve seguire e se sbagli paghi pegno. L'ho imparato a mie spese con Angular quindi perché non vedere lo stesso con React?

Un'altra considerazione che faccio è che passo tutto il giorno a lavoro (8 ore! Un'eternità) e sebbene possa imparare queste cose &#8220;da me&#8221; a casa, avere una persona che ha già vissuto i problemi del novizio e che si è già posto le domande prima di me è di un aiuto incredibile. Questi eventi sono dunque un ottimo punto di inizio. Ora potrei iniziare a sperimentare con React in maniera più coscienziosa!

### Qual è l'obiettivo di React?

React si propone solo di definire la view della UI, quindi tutto il resto (la gestione di Model e Controller) é a carico di altri tool; sempre Facebook ha proposto Flux per questo quindi la combo vincente sembra essere React+Flux (non secondo Davide che invece propone Reflux).

Un altro aspetto interessante é che, grazie a React Mobile, possiamo programmare le UI delle nostre App native utilizzando gli stessi concetti e sintassi. Inoltre si azzerano i tempi di reload tra una modifica e l'altra. Questo è davvero impressionante: niente più litigi con eclipse / xcode aspettando che ricarichi!

In conclusione? React non é ufficialmente 1.0 ma lo diventerà a breve; nel frattempo molti sviluppatori (e persino qualche azienda) hanno deciso di utilizzarlo e non ne sembrano pentiti. La curva di apprendimento è bassa e la velocità di sviluppo / esecuzione alta. E infine, Facebook (principale sponsor e sviluppatore) lo utilizza quotidianamente sui suoi siti web e nelle sue App. Garanzia che il vostro prossimo progetto vedrà almeno un miliardo di utenti collegati contemporaneamente.