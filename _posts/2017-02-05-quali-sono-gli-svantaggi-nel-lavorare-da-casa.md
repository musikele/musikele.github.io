---
title: Quali sono gli svantaggi del lavoro da remoto?
date: '2017-02-05 19:48:28'
paginate: true
comments: true
author: musikele
layout: post
---
Salvo sporadiche trasferte a Biella, dove risiedono gran parte dei miei colleghi, io lavoro prevalentemente da casa, a Salerno. 

Quando lavoravo in un'azienda tradizionale pensavo al lavoro da remoto come la _liberazione da tutti i mali_; non ho cambiato idea, ma adesso sono più consapevole che **ci sono anche dei lati negativi,** che tra l'altro impattano poco sulla qualità del lavoro e molto sulla qualità della vita. 

## 1\. Camminerai molto meno

Grazie all'Activity Tracker che ho comprato da qualche anno possiamo fare un'analisi sui passi fatti quando lavoravo in azienda e da remoto.

Questa è una **settimana tipo del lavoro in azienda**. Le misurazioni risalgono a **gennaio 2016**: 

![]({{ site.baseurl }}/images/Schermata%202017-02-05%20alle%2019.42.56.png)

Quella settimana **ho fatto 78.000 passi** - sono più di 10.000 passi al giorno. (Il sonno è sempre stato un problema, mi piace andare a letto tardi). 

Una giornata di lavoro tipica era così composta: 

*   **6.50**: sveglia
*   **7.25**: autobus per Napoli
*   **8.15**: arrivo a Napoli, se è bel tempo vado a piedi (circa 15-20 min). 
*   **8.45**: arrivo in ufficio ... inizio giornata di lavoro 
*   **18.00**: fine giornata di lavoro, a piedi verso l'autobus (15-20 minuti) 

2 volte a settimana c'è allenamento e il weekend poteva capitare una partita di tennis. 

Passiamo ora allo stesso periodo (più o meno) del 2017, **quando già lavoravo da remoto**. Aggravante: c'è anche una neonata per casa, che a 2 mesi richiede molte attenzioni :) 

![]({{ site.baseurl }}/images/Schermata%202017-02-05%20alle%2019.43.16.png)

<span style="letter-spacing: 0.18px;">Lasciamo stare la notte del venerdì, in cui ho probabilmente tolto l'orologio, per il resto il grafico è molto indicativo. </span>

<span style="letter-spacing: 0.18px;">**Il numero di passi è sceso a 51000**: 27000 passi in meno. </span>

<span style="letter-spacing: 0.18px;">La mia giornata tipica è così cambiata: </span>

*   sveglia intorno alle **8:00**, colazione, etc.
*   **ore 9:00**: mi sposto nell'ufficio di fianco casa, dove lavorano anche altre persone che però fanno altro. 
*   **ore 18:30-19:00**: finisco di lavorare e mi dedico a famiglia, hobby, sport, etc. 

Gli allenamenti di tennis sono rimasti invariati, sempre 2 a settimana, più una partita nel weekend. 

**Morale:** lavorando da remoto non solo potrete organizzare il lavoro come credete, ma anche la vostra vita. **Cercate di non soccombere alle comodità**: praticare sport non basta.  Serve un'attitudine a fare di più. 

**Soluzione**: mi impegnerò a fare una **corsetta** / passeggiata la **mattina**. Chi viene con me? 

## Scompare la cognizione del tempo, soprattutto se il problema è interessante

Quando lavoravo in un'azienda tradizionale solo alcuni problemi erano interessanti, più spesso era il solito copia & incolla. Alle 17.50 mi buttavo giù per le scale felice di aver completato un'altra giornata di lavoro, per prendere l'autobus e tornare a casa. 

Adesso invece mi piace trovare soluzioni sfiziose anche a problemi semplici, e in generale mi diverto a programmare "a modo mio" (nel miglior modo possibile, coi test automatici, code coverage, etc). 

**La cognizione del tempo sfugge**: non sono mai stato molto disciplinato, e sono anche una persona che si distrae facilmente; ciò non aiuta. 

Così **capita spesso di restare a programmare fino alle 19 e anche le 19.30**, tant'è che rischio di fare tardi agli allenamenti e sentire mia moglie brontolare: "ma quando torni? non starai lavorando troppo?"

**Una volta pensavo che lavorando da remoto avrei eliminato tutte le distrazioni; anche se ho beneficiato di molti effetti positivi, mi sono ritrovato a lavorare di più.**

**Soluzione**: anche qui, essendo un fattore direttamente dipendente da me, **disciplina**.

## Mancanza di colleghi con cui discutere a grandi linee di informatica 

E' bello internet, è bello facebook, è bello hacker news. E' bello twitter, slack, e il blog. Ma certe volte vorresti alzare la testa e sentire l'opinione di qualcuno che "ne capisce". Classiche domande che un collega può aiutare o comunque mostrare empatia: 

*   Devo comprare un computer nuovo, che prendo?   

*   Perché venerdì compilava, e oggi (lunedì mattina) no? 
*   Hai sentito l'ultima di Microsoft / Apple / Facebook / Google ... ?
*   Chissà se esiste una libreria che fa X-Y-Z (elenco di feature) ? 

Per non dare segni di schizofrenia preferisco lavorare da un ufficio che ho vicino casa, dove ci sono altre fantastiche persone che si occupano di altro; sebbene si inizino le migliori discussioni generali, a volte sarebbe meglio chiacchierare con qualcuno che "parla la tua lingua". 

Per questo motivo, quando posso, **vado a lavorare a Salerno città** dove altri amici informatici (anch'essi lavoratori da remoto) possono raggiungermi e lavorare insieme. <span style="letter-spacing: 0.01em;">**Il consiglio, dunque, è di lavorare da un coworking e <u>mai</u> da casa**. </span>

_Curiosità: andare a lavorare a Salerno costa (parcheggio e benzina) ma cammino anche 3-4000 passi in più._

## Conclusioni

Resto dell'opinione che lavorare da remoto permette di migliorare la qualità del singolo e trovare i migliori talenti su scala più ampia; ma **c<span style="letter-spacing: 0.01em;">hi lavora da remoto ed è alla prima esperienza deve sapere che tra tante rose ci sono anche alcune spine. </span>**