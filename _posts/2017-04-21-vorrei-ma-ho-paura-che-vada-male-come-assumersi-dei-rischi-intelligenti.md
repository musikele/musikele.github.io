---
paginate: true
comments: true
author: musikele
title: '"Vorrei, ma ho paura che vada male": come assumersi dei "rischi intelligenti"'
category: Italiano
layout: post
date: '2017-04-21T09:41:32+00:00'
tags:
- rischi
- lavoro
- startup of you
---

Oggi vorrei parlarvi di **come assumersi dei rischi intelligenti. **Intelligenti in che senso?!

Questo post ce l'ho in testa da molto tempo, almeno da quando ho letto il libro [Startup Of You](http://amzn.to/2oaDAB6) di Reid Hoffman (fondatore di LinkedIn) e Ben Casnocha. Per i duri di comprendorio inglese qui c'è la [versione in Italiano](http://amzn.to/2oQsY92).


Nel libro gli autori spiegano cosa si può fare per **conferire alla propria vita e alla propria carriera un atteggiamento "da startup"**: ci sono una lunga serie di consigli, discussioni, esempi, e insomma è uno dei libri che ho letto con più piacere.![]({{ site.baseurl }}/images/rischio-investimenti-definizione-749x400.jpg)


## I rischi intelligenti


*Siamo abituati a pensare ai rischi come qualcosa di negativo*: perdite di denaro sui mercati azionari, o guida di una moto senza casco. Ma il rischio non è un nemico; è qualcosa che fa intrinsecamente parte della nostra vita.


Le situazioni rischiose, comunque, sono quelle in cui la possibilità che le cose vadano male è decisamente più alto del vantaggio che si ottiene se le cose vanno bene.


Ad esempio, **volare in aereo non è rischioso**, perché anche se lo scenario peggiore è *molto **doloroso* la possibilità che questo accada è bassissima. Invece, il tempo di viaggio risparmiato è un dato di fatto.


Alcuni imprenditori sono dei cowboy del rischio; tuttavia, **ciò che distingue un imprenditore giudizioso da un semplice spavaldo non è l'alta tolleranza al rischio, ma l'abilità di saperlo valutare e gestire correttamente**.


Il rischio, in un contesto come quello del lavoro, è correlato alle scelte che facciamo, e alla possibilità che qualcosa vada storto. Ad esempio, quando cambiamo lavoro, ci assumiamo il rischio che il nuovo possa essere anche peggiore del vecchio, e invochiamo tutte le divinità affinché non sia così!


Ma non solo tutto ciò che facciamo comporta rischi; **anche** **ciò che NON facciamo è altamente rischioso**. Questo vale specialmente quando il mondo intorno a noi sta cambiando e richiede un nostro adattamento.


## Valutare i rischi


**Valutare i rischi è difficile, ma non impossibile. Gli imprenditori lo fanno tutti i giorni.** Tuttavia, essi non usano analisi matematiche o economiche (degne di Wall Street!) per prendere decisioni; sinceramente, non dovremmo farlo neanche noi.


Ecco alcuni princìpi guida:


### 1. stiamo esagerando nella valutazione?


Il primo passo nella valutazione di un rischio è ricordarsi che **il caso peggiore probabilmente non è così brutto, o così probabile, come sembra**.


### 2. Il caso peggiore è tollerabile?


Se accade il caso peggiore cosa succede alla nostra vita? La reputazione scenderà a livelli sotto zero, perderemo tutti i soldi, la carriera sarà definitivamente finita?


Se nel caso peggiore accade che perdiamo *un po'* di soldi, o veniamo licenziati (posto che riusciamo a trovare un altro lavoro subito), o rischi semplicemente di sentirti inadeguato, **dovresti comunque provarci**. Almeno finché hai un [solido Piano Z](https://michelenasti.com/2015/11/serve-un-piano/).


### 3. Puoi cambiare la decisione a metà dell'opera? Puoi passare al piano B?


Quando vediamo che le cose si stanno mettendo male, possiamo fare delle scelte che ti permettono di tornare indietro e ricominciare?


### 4. Non confondiamo l'incertezza con il rischio


Nessuno può sapere come andrà prima del tempo. Ma questo non significa che l'incertezza sia un rischio! **Le opportunità migliori sono quelle con i più grandi punti interrogativi**.


### 5. Considera la tua età e a che fase della tua vita ti trovi. Quali saranno i rischi tra un paio d'anni?


Fallire da ragazzi è considerato formativo; è per questo che sono i ventenni a fondare le aziende più strampalate.
Man mano che invecchi, la tua percezione del rischio cambia. Arrivano i bambini, la casa, l'auto, etc.


**Meglio fare qualcosa di rischioso prima che sia troppo tardi** ;)


## Facciamo un rapido test...


Prendetevi 30 secondi per ogni punto sottostante. Provate a immaginare i pro e i contro delle seguenti situazioni. Considerati i cinque punti espressi precedentemente, come cambierebbe la tua vita se:


* trovi un lavoro fantastico e strapagato ma è negli USA

* la tua azienda smette di pagare gli stipendi

* inizi a dirigere un team


Questo semplice esercizio mentale magari vi farà riflettere su come percepite il rischio; nel mio caso mi ha aiutato a fare scelte più consapevoli nel mondo del lavoro.


In bocca al rischio ;)


