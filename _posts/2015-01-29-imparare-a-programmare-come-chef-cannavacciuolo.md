---
id: 109
title: 'Imparare a programmare come ... chef Cannavacciuolo'
date: 2015-01-29T20:13:20+00:00
author: musikele
layout: post
guid: http://michelenasti.com/?p=109
permalink: /2015/01/imparare-a-programmare-come-chef-cannavacciuolo/
dsq_thread_id:
  - "3958634072"
image: /wp-content/uploads/2015/01/cannavacciuolo-825x510.jpg
categories:
  - Italiano
tags:
  - cannavacciuolo
  - cucine da incubo
  - passione
  - programmare divertendosi
---
[<img class=" size-medium wp-image-111 alignright" src="https://i1.wp.com/michelenasti.com/wp-content/uploads/2015/01/cannavacciuolo-300x200.jpg?fit=300%2C200" alt="Antonino Cannavacciuolo" srcset="https://i2.wp.com/michelenasti.com/wp-content/uploads/2015/01/cannavacciuolo.jpg?resize=300%2C200 300w, https://i2.wp.com/michelenasti.com/wp-content/uploads/2015/01/cannavacciuolo.jpg?resize=1024%2C683 1024w, https://i2.wp.com/michelenasti.com/wp-content/uploads/2015/01/cannavacciuolo.jpg?w=1600 1600w" sizes="(max-width: 300px) 100vw, 300px" data-recalc-dims="1" />](https://i2.wp.com/michelenasti.com/wp-content/uploads/2015/01/cannavacciuolo.jpg)Quando la sera riesco a tornare a casa alle 19, la prima cosa che faccio è accendere la tv e sintonizzarmi su "Cucine da Incubo", versione italiana. Potrò godermi solo gli ultimi 5-10 minuti, ma ne vale la pena, perché posso ammirare la cucina dello chef [Antonino Cannavacciuolo](http://www.antoninocannavacciuolo.it/).

Il programma in sé è un po' ripetitivo, il canovaccio è sempre lo stesso, e se non fosse per lo chef sarebbe addirittura palloso. Quello che infatti mi cattura è il suo modo di motivare le persone, quella pacca sulla spalla che solo un napoletano può immaginare; e poi il modo in cui fa comprendere allo spettatore che cosa manca per avere successo: **la passione**. Quella voglia di lavorare divertendosi, provando sempre a migliorarsi, a superarsi, a metterci la faccia.

Ma... **si può programmare con passione?** Nella mia vita da informatico (brevissima, per ora) mi è capitato poche volte di potermi superare. C'entra il fatto che spesso lavoriamo a cose _noiose e ripetitive_, e non ci viene nemmeno chiesta l'opinione per provare a risolvere il problema in maniera innovativa. Inoltre _lavoriamo con delle scadenze_, e questo ci impedisce di fare del nostro meglio, visto che se consegniamo in ritardo salta tutto. E poi, devo essere sincero, tutti i _nostri sforzi di fare qualcosa di eccezionale viene mitigata da quei programmatori aziendalisti_, quelli che fanno copia&incolla senza capire, e che soprattutto non fanno mai una proposta, non si aggiornano, non si confrontano.

Quelle persone lì, ahimè, sono spacciate. Se provassero a cambiare lavoro troverebbero enormi difficoltà, e l'unico sbocco che avrebbero è la carriera interna alla stessa azienda o andare in altre aziende con progetti simili. Ma il mercato ora è molto stagnante... e loro, comunque, non cambieranno lavoro.

La mia ricetta del **programmatore perfetto**? **100% passione** - e questo s'è capito. E poi aggiungiamo **33% voglia di fare le cose per bene, 33% capacità di rispettare le scadenze, e 33% voglia di divertirsi**.

Io, lo ammetto, sono sbilanciato: la voglia di divertirmi e di fare le cose per bene prevalgono leggermente. E una cosa mi piace davvero, **la passione mi divora**.