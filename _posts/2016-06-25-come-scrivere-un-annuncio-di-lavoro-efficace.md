---
id: 765
title: Come scrivere un annuncio di lavoro efficace (soprattutto quando hai poco budget)
date: 2016-06-25T11:22:11+00:00
author: musikele
layout: post
guid: http://michelenasti.com/?p=765
permalink: /2016/06/come-scrivere-un-annuncio-di-lavoro-efficace/
dsq_thread_id:
  - "4937597260"
categories:
  - Italiano
tags:
  - lavoro
---
L'articolo sul mio [cambio lavoro](http://wp.me/p5zVKm-bk) ha riscosso qualche successo (wow!), e qualcuno mi ha chiamato per sapere dove fossi finito, che stessi facendo, etc.

In particolare una persona, dopo avermi contattato per farmi gli auguri, mi ha chiesto un aiuto: per il suo studio di comunicazione deve trovare uno **sviluppatore full stack con caratteristiche &#8220;senior&#8221;** ma non ha risorse, per così dire, infinite.

Così mi chiede: _puoi aiutarmi a trovare uno sviluppatore con esperienza in [X, Y, Z]? Sono disposto a dargli una certa cifra [molto bassa rispetto al mercato]._ 

Sarete d'accordo con me che &#8220;senior&#8221; e &#8220;cifra bassa&#8221; sono due cose che non vanno d'accordo.

Inoltre l'annuncio di lavoro era il solito mappatiello di sempre: cerchiamo sviluppatori che conoscano Java, JavaScript, Html5, Python, Ruby, SEO, etc (la mia descrizione non é la stessa dell'annuncio ma avete capito che si cercava un po' di tutto e anche oltre).

A questo punto ho fatto notare al mio amico che, se cerca una figura del genere con un budget limitato, deve cambiare almeno un paio di cose.

Piuttosto che un senior (che costa tanto) punterei su un giovane capace: in Yahoo dicono di assumere non quelli che già conoscono le tecnologie più usate, bensì quelli che hanno ben capito le basi, così che dopo saranno capaci di imparare qualunque cosa con poco sforzo.

Inoltre un neolaureato (o comunque una persona alle prime armi) é più disposta a fare esperienza per uno stipendio più basso, in cambio però di un'esperienza di alto livello con le tecnologie più fighe. Tutto questo con la promessa che se diventa davvero bravo gli viene dato un aumento per allinearsi agli standard di mercato.

Questo mio amico ha una web agency che non fa lavori banali; scrivere un annuncio richiedendo un elenco di tecnologie é il modo migliore per far scappare qualunque aspirante. Io avrei riscritto l'annuncio così:

> _ciao, siamo la Web Agency [...].  Ci occupiamo di questo e quello, siamo specializzati in sviluppo web ma anche di applicazioni mobile. I nostri clienti vogliono app belle da vedere, rapide e funzionali. Siamo sempre attenti agli ultimi trend e cerchiamo di offrire a chi lavora con noi la possibilità di imparare le ultime tecnologie del settore._ 

> _Stiamo cercando un giovane, anche alla prima esperienza, che voglia mettersi in gioco e aiutarci nel soddisfare i nostri clienti. Se pensi che il mondo del web ti piaccia, se pensi che le nuove tecnologie siano migliori delle vecchie, scrivici!_ 
  
> _Offriamo: il tempo di crescere su determinate tecnologie + [budget annuale lordo]._ 

Ecco, un annuncio del genere non lo vedrei male. Io sono per pagare bene il talento, ma quando ti offrono la possibilità di imparare qualcosa di nuovo che poi puoi rivendere anche ad altri, un minimo di compromesso soprattutto a inizio carriera ci può stare. É così importante aggiornarsi sempre, che se un programmatore non lo fa rischia di trovarsi fuori mercato alla prossima rivoluzione tecnologica (in genere ce n'é una ogni 10 anni, l'ultima é stata quella delle app... Quale sarà la prossima? Forse é il Cloud?)

E con questo passo e chiudo da Biella. Ciao!